Proszę zaprojektować diagram klas na podstawie słownego opisu problemu. Następnie proszę o
implementację zaprojektowanego diagramu i napisanie programu testującego jego działanie.
Opis problemu:
W pewnym ogrodzie zoologicznym znajdują się trzy rodzaje zwierząt: ssaki, ptaki i gady. O
każdym ze zwierząt gromadzone są informacje na temat gatunku, rodzaju pożywienia oraz pochodzenia
zwierzęcia. Każdy z trzech rodzajów zwierząt posiada też pewne unikatowe cechy i/lub umiejętności.
Ptaki potrafią latać, a informacja o maksymalnej długości lotu ptaka bez odpoczynku wyznaczana
jest na podstawie iloczynu rozpiętości skrzydeł ptaka i jego wytrzymałość. Niektóre gady mogą być
jadowite. W zoo gromadzone są także informacje na temat naturalnego środowiska życia ssaków.
Wszystkie zwierzęta trzymane są w klatkach, które mają pewną określoną pojemność. Klatka może
wymagać posprzątania. Każda klatka jest identyfikowana za pomocą unikatowego numeru.
W zoo zatrudnieni są również opiekunowie, którzy odpowiadają m.in. za sprzątanie klatek. Każdy
z nich może być przydzielony do opieki nad kilkoma klatkami.
Dyrekcja zoo potrzebuje na bieżąco sprawdzać informacje na temat wszystkich klatek wraz ze
szczegółowymi informacjami na temat znajdujących się w nich zwierząt oraz na temat opiekunów
pracujących w zoo.
Dyrekcja może podjąć decyzję o budowie nowej klatki, powiększeniu klatki, zatrudnieniu nowego
pracownika oraz umieszczeniu w klatce nowego zwierzęcia.
Proszę o zaprojektowanie systemu umożliwiającego dyrekcji podjęcie powyższych działań.
Przy ocenie zadania główny nacisk będzie kładziony na:
Utworzony diagram klas. Implementację. Wyniki testów. 
